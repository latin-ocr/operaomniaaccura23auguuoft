misarum. 9

numentorum vetustate eminet bibliotheca illa Montis-
Cassini, quac post Vaticanam non infimum locum tenere
haud immerito dixerim. Quis est inter pios, qui non au-
dierit hujus venerandi Montis sanctitatem, ubi Benedictus
post scriptam in Subiaco regulam , novum gratiae et vir-
tutis sontem reserare dignatus est, ubi ex illa turre , qua
adhuc superstite beata terra gloriatur, et S. Scholastica>
sororis, et S. Germani episcopi animas ad coelos evolare
conspexit, ubi tanti magistri, jam a quindecim saeculis
defuncti, vivit adhue in discipulis indeficiens inexhaustus-
que spiritus? Quis agrorum ubertatis ac proinde populo-
rum abundantiae cupidus , aridos montes in virides eam-
pos hortosque fertiles conversos, asperas rigidasque sylvas
amoenis foecundisque pratis locum cedentes, valles incultas
et paludosas ditissimis, felici mutatione, luxuriantes messi-
bus, et tuguria , et villas et civitates oculis, quos primum
horrida terrebat solitudo, laetum jucundumque offerentes
aspectum, quis haec omnia, indefessis monachorum labori-
, bus ad effectum perducta, contemplando non exultet? Quis
inter artium liberalium amatores non miretur illam ingentis
monasterii molem , triplicia claustra , columnas columnis
superpositas, marmora sculpturae artifieio illustrissimorum
principum vultus spirantia , et imprimis templum illud in
quo tanti lapides pretiosi admirationem rapiunt, ut solum
supersit pro laude silentium, tantae primorum artistarum
tabellae attonitis occurrunt oculis , ut defixi in obtutu
indesinenter haereant, tantae divitiae in ipso seminantur
pavimento, ut vix pedes movere quisque stupefactus au-
deat? Quis denique in litteratura sive ecclesiastica, sive
profana vel paululum exercitatus magna cum aviditate
non amplectatur veteres illos pretiososque codices, in qui-
bus hinc Ciceronis, Virgilii, Plinii, Senecae, aliorumque
illustrissimorum oratorum, aut poetarum , aut philosopho-

