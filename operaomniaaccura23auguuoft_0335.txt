SEnMo va. m: POENITENTIA. 325

autem multis vulneribus conditio humana laboret, tamen
nemo desperet, quia Dominus satis largus est circa omncs
languentes misericordiae suae bona libenter impendere·
ΙΙ. Sed sorte dicit aliquis non se habere quod plangat.
Recurrat unusquisque ad conscientiam suam, et inveniet
in pectore suo interpellare peccatum. Unus cordis plaga,
alter corporis laborat injuria, uni dominatur superbia,
alterum inflammat cupiditas, unum arguit falsitas , alte-
rum, per avaritiam, maculat aliena paupertas, unus per
effusionem sanguinis humani polluitur, alter vilissimae
mulieris amore sordidatur. Ad has tantas ac tam praecipuas
sive mentis sive corporis plagas quomodo non est qui in-
gemiscat? vel qui non supplices lacrymas fundat? Ne-
minem ergo pudeat Deo offerre vulnera sua. Nunquam ad
remedium pervenit, qui curari erubescit. Omnes aegritu-
dines, aliae faciliores sunt, aliae difficiles. Nullum gravius
infirmantium genus est, quam aliquem morbos suos nolle
sanare. Docent hoc Litterae sacrae. Nullus qui quaesivit re-
medium, periit3 nullus qui contempsit, evasit. Peritura
post triduum Ninivitarum civitas erat, nisi ad poenitentiam
confugisset. Quid enim Propheta dixit? «Adhuc triduum
» et Ninive subvertetur. Et verbum pervenit ad regem
» Ninive, et surrexit de sede sua, et posuit vestimenta sua
» a se et operuit se cilicio, ct sedit super cinerem (a). »
Magna satisfactio, Dilectissimi3 deposuit vestimenta re-
galia, et operuit se cilicio. Maluit enimin cilicio evadere,
quam in purpuris deperire. Ubi erat tunc illa regni su-
blimitas? ut evaderet poenam superbiae, confugit ad auxi-
lium humilitatis, ut intelligamus Deo plus esse humilitatem
quam potestatem. Omnium enim Ninivitarum¹ regnum
tunc interiisset nisi illud‘2 poenitentia patrona servasset.

(a) Jon. nl , 4, 6.

¹ Cod. Ninim'tr'ci‚· sortepr·1'11esp1·c Nz'nc'wz'ticz'. — ²¹ Cod. eum.

