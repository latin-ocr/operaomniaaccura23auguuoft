SEnMo xxxxi. m menis inxscimiimts 1. 207

trectravit. Morsus praedam non discerpsit, immanitas
gutturis, et latitudo voraginis escam non attritam per sc
transisse nec sensit. Expavescunt viscera cibum , quem
nec calore naturali coquere, nec per pudendas corporis
partes egerere potuerunt. Habitavit potius in utero ceti
Jonas, et domicilii quodam modo interioris, factus est
incola ventris, ut ibi per triduum non solum vivens du-
raret, sed etiam supplicatione consueta Dei misericordiam
acquireret.

III. Ibat (igitur) 1 gravis per diversa marini littoris
bestia, quod comederat novo gerendi genere superis red-
ditura. Cum vero inter spumas undae fluctuantis Jonas
sine periculo portaretur, praedonis ventre servatus, subito
divina Providentia littori bestia proximatur, et quem tri-
duo in alveo ventris servavit illaesum, hunc a vulnifico
dente in littora rejecit intactum. Hic cibi calamitas pro-
fm't, et de suo interitu redivivo salutem aliis contulit.

IV.Hic jam, Fratres charissimi,post hujus historice dis-
putationem, quanrJonae prophetae decursa locutio de-
monstravit, qualem in se habeat figuram, Domino adju-
vante et donante, demonstrare conemur. Neque enim
omnia quae in praeteritis facta sunt, haec sola humanis
sensibus sufficere credantur ², sed figurae fuerunt fiituro-
rum , ut subsequenti tempore in Christo mirabiliter im-
plerentur, sicut Apostolus dicit : « Omnia autem haec in
» figura contingebant illis (α). » Nam Ninive civitas illa
magna, ad quam Jonas, praedicator ejus subversionis, mit-
tebatur, figuram totius mundi gestabat, qui idololatriis
et facinoribus multis ardebat ε J onam vero personam Do-
mini Christi designare manifestum est. Navis vero in qua
Jonas fugiens dormiebat, synagoga J udaeorum intelligitur.

(α) 1 Cor. x, 11.

¹ codex habet litteras sine sensu cet et. -— ² ld. male credebantur.

